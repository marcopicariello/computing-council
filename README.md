# computing-council
L’obiettivo del progetto è quello di realizzare un sistema in grado di supportare le
attività svolte dal Consiglio Didattico di Informatica. Il sistema sarà incentrato principalmente sulle funzionalità da fornire alla
figura del presidente del consiglio didattico, ma includerà anche funzionalità dedicate ai docenti.
In linea generale il sistema dovrà permettere al presidente del consiglio
didattico la gestione di quei dati, inerenti docenti ed insegnamenti, che sono oggetto del consiglio didattico;
per tal motivo dovrà consentire al presidente l’inserimento degli insegnamenti, dei docenti e degli anni accademici. Inoltre
dovrà consentire al presidente di modificare lo stato di un docente nel momento in cui esso
si assenti temporaneamente dal Dipartimento.
Il sistema dovrà permettere al presidente del consiglio didattico la gestione delle attività principali del
consiglio didattico di Informatica e degli artefatti generati riguardanti l’Ordinamento, il Regolamento e la Programmazione Didattica
del Primo ciclo e del Secondo ciclo.
A tal proposito il sistema offrirà la possibilità di poter inserire e visualizzare gli Ordinamenti e i Regolamenti
dei vari anni accademici, ma soprattutto offrirà la possibilità di poter inserire, modificare e visualizzare la Programmazione Didattica prevista per
l’anno Accademico in corso.
L’inserimento di un ordinamento Primo ciclo
/
Secondo ciclo valido è condizione necessaria e sufficiente per la sua visualizzazione e soprattutto
per l’inserimento del regolamento Primo ciclo
/
Secondo ciclo ad esso connesso.
Al docente sarà resa possibile la visualizzazione del proprio monte ore,
associato all’anno accademico in corso, e soprattutto la visualizzazione degli artefatti, risultato delle attività del Consiglio Didattico di Informatica,
ovvero gli Ordinamenti, i Regolamenti e le Programmazioni Didattiche degli anni precedenti,
dell’anno presente e di quello venturo e delle informazioni connesse con il processo del consiglio.
